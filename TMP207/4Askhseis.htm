<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<title>Ασκήσεις μαθήματος 'Τεχνολογίες &amp; Τεθοδολογίες Προγραμματισμού ΙΙ'</title>
<meta http-equiv="Content-Type" content="text/html; charset=iso-8859-7">
</head>
<link href="../TMP2/tmp2.css" rel="stylesheet" type="text/css">
<body>
<p><strong>Ασκήσεις: <a href="#A1">1</a> <a href="#A2">2</a> <a href="#A3">3</a></strong></p>
<p><strong><em><font color="#660066">ΜΗΝ ΑΝΤΙΓΡΑΨΕΤΕ</font></em></strong><font color="#660066"><em> - Κινδυνεύετε να χάσετε όλο το μάθημα - Διαβάστε <a href="../Collabor.htm">Οδηγίες 
  και Ποινές</a></em></font></p>
<p>Δείτε τις <a href="../AskLog.htm">οδηγίες για υποβολή ασκήσεων που περιλαμβάνουν λογισμικό</a>.</p>
<p><strong><a name="A1"></a>Ασκηση 1<sup>η</sup> </strong>- Ανακοινώθηκε την 30/4/2007 
  - μετράει για 15% του τελικού βαθμού</p>
<p>Φτιάξτε πρόγραμμα για επιχείρηση <strong>ενοικίασης οχημάτων</strong> που έχει 
  δύο τύπους οχημάτων: Αυτοκίνητα και Μηχανές. Κάθε όχημα πρέπει να έχει τις ιδιότητες: 
  αριθμόςΚυκλοφορίας, κυβισμός, είναιΔιαθέσιμο, πλήθοςΕνοικιάσεων. Ο αριθμός κυκλοφορίας 
  και ο κυβισμός δεν μπορούν να αλλάξουν. Αρχικά, κάθε όχημα είναι διαθέσιμο προς 
  ενοικίαση και έχει νοικιαστεί 0 φορές. Αργότερα, τα οχήματα ενοικιάζονται και 
  επιστρέφονται. Το πρόγραμμα θα μπορεί να τυπώνει τις ιδιότητες των αντικειμένων. 
  Φτιάξτε μια επιχείρηση που έχει δυο αυτοκίνητα και τρεις μηχανές και εκτελέστε 
  μερικές ενοικιάσεις και επιστροφές. </p>
<p>(α) Φτιάξτε διάγραμμα κλάσεων που να απεικονίζει τις κλάσεις μαζί με τις ιδιότητές 
  τους και τις μεθόδους τους. <br>
  (β) Φτιάξτε διάγραμμα αντικειμένων για τη συγκεκριμένη επιχείρηση που να απεικονίζει 
  για κάθε αντικείμενο το όνομά του, την κλάση του και τις τιμές των ιδιοτήτων 
  του.<br>
  (γ) Φτιάξτε κλάση που κατασκευάζει τα πέντε οχήματα και καταγράφει την ενοικίαση 
  / επιστροφή τους. </p>
<p>Τα (α)-(β) θα τα παραδώσετε έντυπα στον υπεύθυνο του εργαστηρίου σας πριν τα 
  εργαστήρια 14/5 και 17/5 (5%). Την άσκηση θα υλοποιήσετε κατά τη διάρκεια του 
  εργαστηρίου (10%).</p>
<hr width="66%">
<p><strong><a name="A2"></a>Ασκηση 2<sup>η</sup> </strong>- Ανακοινώθηκε την 21/5/2007 
  - μετράει για 15% του τελικού βαθμού</p>
<p> Ένας <strong>κερματοδέκτης</strong> δέχεται κέρματα 1 και 2 ευρώ, καθώς επίσης 
  και 50, 20, 10 λεπτών και πουλάει αναψυκτικά που κοστίζουν πολλαπλάσια των δέκα 
  λεπτών, πχ 0.70, ή 1.50, αλλά όχι 1.25. </p>
<p>(α) Φτιάξτε κατασκευαστή που θα δημιουργεί κερματοδέκτη με συγκεκριμένο πλήθος 
  κερμάτων ανά είδος και μέθοδο που θα τυπώνει αναλυτικά το πλήθος των κερμάτων 
  που έχει μέσα και το συνολικό τους ποσό.<br>
  (β) Φτιάξτε μέθοδο που εισάγει ένα κέρμα στη σχισμή και μια άλλη που τυπώνει 
  το συνολικό ποσό των κερμάτων στη σχισμή. Φτιάξτε μέθοδο με την οποία επιστρέφονται 
  τα κέρματα στη σχισμή.<br>
  (γ) Φτιάξτε μέθοδο με την οποία αγοράζεις αναψυκτικό συγκεκριμένης αξίας. Ο 
  κερματοδέκτης ελέγχει ότι το ποσό στη σχισμή επαρκεί και επιστρέφει τα ρέστα 
  με τον ελάχιστο αριθμό κερμάτων. Εάν αυτό δεν γίνεται (εξαιτίας έλλειψης συγκεκριμένων 
  κερμάτων), προσπαθεί να επιστρέψει το ποσόν με τα κέρματα που είναι διαθέσιμα 
  στις θήκες του, αλλά πάλι φροντίζει να δώσει ελάχιστα κέρματα και ζητάει συγγνώμη 
  που έδωσε πολλά «ψιλά». Αν δεν μπορεί να επιστρέψει το συγκεκριμένο ποσό, δηλώνει 
  αδυναμία, ζητάει συγγνώμη και προτείνει να επιστρέψει τα χρήματα στη σχισμή.</p>
<p>Θα παραδώσετε ηλεκτρονικά τον πλήρη φάκελο του Jbuilder project μέχρι την Κυριακή 
  17 Ιουνίου 2007 και η εξέταση θα γίνει στα εργαστήρια της επόμενης εβδομάδας.</p>
<hr width="66%">
<p><strong><a name="A3"></a>Ασκηση 3<sup>η</sup> </strong>- Ανακοινώθηκε την 14/6/2007 
  - μετράει για 15% του τελικού βαθμού</p>
<p>(α) Μετασχηματίστε την άσκηση που σας αντιστοιχεί (αν έχετε άρτιο ΑΜ τη δεύτερη 
  άσκηση, αλλιώς την πρώτη άσκηση ) σε εφαρμογίδιο (applet) που έχει γραφική διεπαφή 
  χρήστη (GUI), έτσι ώστε να εκτελείται από μια ιστοσελίδα. Στην ιδανική περίπτωση 
  θα χρειαστεί να αντικαταστήσετε την κλάση που περιέχει τη μέθοδο main() και 
  δεν θα χρειαστούν αλλαγές στην κλάση που υλοποιεί το όχημα ή τον κερματοδέκτη. 
  Ωστόσο μπορείτε να κάνετε βελτιώσεις / τροποποιήσεις, αν χρειαστούν.</p>
<p>ή, εναλλακτικά (XOR)</p>
<p> (β) Φτιάξτε εφαρμογίδιο που θα εμφανίζει τη γραφική παράσταση μιας συνάρτησης 
  y=f(x) για συγκεκριμένο εύρος τιμών του x. Θα δίνεται ως είσοδος το xmin και 
  xmax, καθώς και το πλήθος των γραμμών που θα σχεδιαστούν για να προσεγγίσουν 
  την γραφική παράσταση. Προαιρετικά, θα δίνεται και το εύρος τιμών του άξονα 
  y των τεταγμένων. Διαφορετικά, θα πρέπει να φτιάξετε την κλίμακα του άξονα y 
  των τεταγμένων παίρνοντας δειγματοληπτικές τιμές της συνάρτησης και εντοπίζοντας 
  μέγιστη και ελάχιστη τιμή.</p>
<p>Η άσκηση θα παραδοθεί το Σεπτέμβρη - η ακριβής ημερομηνία θα καθοριστεί από 
  τον υπεύθυνο του εργαστηρίου σας.</p>
<hr width="66%">
<p align="center"><strong>Ασκηση Εμβόλιμη</strong> - Ανακοινώθηκε την 21/5/2007 
  - μετράει για 15% του τελικού βαθμού *</p>
<p align="center">Εφόσον έχετε πάρει συνολικά πάνω από 2 (67%) στους βαθμούς των 
  ασκήσεων 1 και 2, έχετε δικαίωμα να ασχοληθείτε με την παρακάτω άσκηση. Πριν 
  να την ξεκινήσετε ζητήστε με email διευκρινήσεις από τον gaviotis.</p>
<p align="center"> <img src="Fermat.GIF" width="729" height="108"></p>
<p align="center">* Οι βελτιώσεις που θα προτείνετε σας απαλλάσσουν από την τρίτη 
  άσκηση και μπορεί να προσαυξήσουν τον τελικό βαθμό σας στο άριστα.</p>
<p>&nbsp;</p>
</body>
</html>
