<html>
<head>
<meta http-equiv=Content-Type content="text/html; charset=windows-1253">
<title>Άσκηση 4 - Σετ Β </title>
</head>
<h3>4.Β.1 Ανάλυση Σχεδιασμός και Ανάπτυξη ενός Δυαδικού Αφαιρέτη Δύο Δυαδικών 
  Αριθμών των 2 bits</h3>
<p>Σχεδιάστε ένα ψηφιακό κύκλωμα που να έχει για είσοδο 2 δυαδικούς αριθμούς των 
  2 bits και για έξοδο την διαφορά τους, καθώς και μία ένδειξη για το εάν ο δεύτερος 
  αριθμός είναι μεγαλύτερος του πρώτου. Αν για παράδειγμα ο αριθμός Α={01} και 
  Β={10}, τότε το αποτέλεσμα θα είναι Χ={01} και το πρόσημο θα είναι ΠΡ = 1 (LED 
  αναμμένο).</p>
<p>Το λογικό κύκλωμα θα πρέπει να έχει τον ελάχιστο αριθμό των απαραίτητων εισόδων 
  προκειμένου να μπορέσει να καλύψει όλες τις δυνατές περιπτώσεις. Το αποτέλεσμα 
  της κάθε αφαίρεσης θα πρέπει να αναπαρίσταται στην έξοδο από το αντίστοιχο δεκαδικό 
  ψηφίο (δηλ. θα πρέπει να φωτιστούν τα ανάλογα σημεία - έξοδοι του κυκλώματος 
  - στο παρακάτω 7-Segment LED). </p>
<table>
  <tr> 
    <td ><img width=122 height=206 src="Led.gif" ></td>
  </tr>
</table>
<p>Η έξοδος του πρόσημου θα πρέπει να είναι δυαδική. Αρκεί ένα LED για την αναπαράστασή 
  της.</p>
<p>Θα πρέπει να γίνει ο σχετικός πίνακας αληθείας (truth table) για να εξάγετε 
  την εξίσωση εξόδου / εξόδων του κυκλώματος. Προσπαθήστε να απλοποιήσετε τις 
  εξόδους χρησιμοποιώντας τους νόμους και κανόνες της Άλγεβρας Boole. Σχεδιάστε 
  το τελικό κύκλωμα στο Digital Works. Το κύκλωμα θα πρέπει να αποτελείται από 
  τα στοιχεία εισόδου (interactive inputs), τις βασικές πύλες και τις συσκευές 
  εξόδου (7-Segment LED) και ένα LED για το πρόσημο.</p>
<p>Χρησιμοποιείστε το Logical History για να απεικονίσετε την λειτουργία του κυκλώματος. 
  Για να εντάξετε οποιαδήποτε συσκευή (εισόδου ή εξόδου) στο Logical History δεν 
  έχετε παρά να επιλέξετε την συσκευή να πατήσετε δεξί click και να επιλέξετε 
  "Add to Logical History".</p>
<h3>4.Β.2 Ανάλυση Σχεδιασμός και Ανάπτυξη ενός Αποκωδικοποιητή από Δυαδικό σε 
  Τετραδικό</h3>
<p>Σχεδιάστε έναν αποκωδικοποιητή ο οποίος να μετατρέπει την δυαδική είσοδο των 
  αριθμών (0,1,2,3,4,5,6,7,8,9) σε τετραδική έξοδο.</p>
<p>Το λογικό κύκλωμα θα πρέπει να έχει τον ελάχιστο αριθμό των απαραίτητων εισόδων 
  προκειμένου να μπορέσει να αριθμήσει όλα τα τετραδικά ψηφία.</p>
<p>Ο κάθε αριθμός στην είσοδο θα πρέπει να αναπαρίσταται στην έξοδο από το αντίστοιχο 
  τετραδικό ψηφίο (δηλ. θα πρέπει να φωτιστούν τα ανάλογα σημεία - έξοδοι του 
  κυκλώματος - στο παρακάτω 7-Segment LED). 1. Για να αναπαραστήσετε τους δυαδικούς 
  αριθμούς που χρειάζονται περισσότερα από δύο ψηφία στο τετραδικό, θα πρέπει 
  να χρησιμοποιήσετε παραπάνω από μία συσκευές εξόδου των 7- Segment LED.</p>
<table>
  <tr> 
    <td ><img width=122 height=206 src="Led.gif" ></td>
  </tr>
</table>
<p> Περισσότερες πληροφορίες θα βρείτε στο HELP του προγράμματος Digital Works.</p>
<p>Θα πρέπει να γίνει ο σχετικός πίνακας αληθείας για να εξάγετε την εξίσωση εξόδου 
  / εξόδων του κυκλώματος. Προσπαθήστε να απλοποιήσετε τις εξόδους χρησιμοποιώντας 
  τους νόμους και κανόνες της Άλγεβρας Boole.</p>
<p>Σχεδιάστε το τελικό κύκλωμα στο Digital Works. Το κύκλωμα θα πρέπει να αποτελείται 
  από τα στοιχεία εισόδου (sequence generators ή interactive inputs), τις βασικές 
  πύλες και την συσκευή εξόδου (7-Segment LED).</p>
<p>Χρησιμοποιείστε το Logical History για να απεικονίσετε την λειτουργία του κυκλώματος. 
  Για να εντάξετε οποιαδήποτε συσκευή (εισόδου ή εξόδου) στο Logical History δεν 
  έχετε παρά να επιλέξετε την συσκευή να πατήσετε δεξί click και να επιλέξετε 
  "Add to Logical History".</p>
<p>Το προτιμότερο είναι να χρησιμοποιήσετε sequence generators έτσι ώστε, η συνολική 
  είσοδος σε κάθε time clock (το οποίο ρυθμίζεται αυτόματα από το πρόγραμμα – 
  επιλέξτε πάντα Step Full Clock Cycle) να σχηματίζει τον κάθε αριθμό. Πχ οι παρακάτω 
  ακολουθίες:</p>
<p>Α: 001</p>
<p>Β: 011</p>
<p>Οι παραπάνω ακολουθίες εισάγουν στο κύκλωμα (διαβάζοντας από αριστερά προς 
  τα δεξιά και από επάνω προς τα κάτω) τους ακόλουθους δεκαδικούς αριθμούς:</p>
<p>Α<sub>1</sub>Β<sub>1</sub>: 00 = 0</p>
<p>Α<sub>2</sub>Β<sub>2</sub>: 01 = 1</p>
<p>Α<sub>3</sub>Β<sub>3</sub>: 11 = 3</p>
</body>
</html>
