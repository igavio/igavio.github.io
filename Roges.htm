<!DOCTYPE HTML PUBLIC "-//W3C//DTD HTML 4.0 TRANSITIONAL//en">
<html>
<head>
<title> Περίληψη Διπλωματικής </title>
<link rel=stylesheet type="text/css" href=MyCss.css>
<meta http-equiv="Content-Type" content="text/html; charset=iso-8859-7"></head>
<body bgcolor="#CEEFBD">

<center>
<h2>Έμπειρα Συστήματα Βασισμένα σε Κανόνες</h2>
<h3>Ι. Γαβιώτης</h3>
</center>

<ul>
<li><a href=#Provlima>Το Πρόβλημα</a>
<li><a href=#Idea>Η Ιδέα</a>
<li><a href=#Texnologia>Η Τεχνολογία</a>
<li><a href=#Systhma>Tο Σύστημα</a>
<li><a href=#Ektim>Εκτιμήσεις και συμπεράσματα</a>
</ul>

<h2><a name=Provlima>Το Πρόβλημα</a></h2>

<p>Οι Βάσεις Δεδομένων (ΒΔ) έχουν εκτεταμένα χρησιμοποιηθεί σαν εργαλεία για την
αποθήκευση και διαχείριση μεγάλων ποσοτήτων πληροφορίας. Παρότι η τεχνολογία
τους έχει αναπτυχθεί σημαντικά, ακόμη και σήμερα η ικανότητά τους να
αντιμετωπίζουν πολύπλοκα, ανομοιόμορφα, αβέβαια και ταχέως αναπροσαρμοζόμενα
δεδομένα παραμένει ανεπαρκής. Ακόμη όμως και σε συστήματα που θεωρητικά
προσφέρουν τέτοιες δυνατότητες, κυρίως μας ενδιαφέρει αυτές να είναι άμεσα,
πρακτικά και εύκολα χρησιμοποιήσιμες από τον τελικό χρήστη. 

<h2><a name=Idea>Η Ιδέα</a></h2>
<p>Στην αντιμετώπιση αυτής της αδυναμίας έχει παρατηρηθεί ότι βοηθάει ο συνδυασμός
των ΒΔ με μεθόδους, τεχνικές και πρακτικές παρμένες από την Τεχνητή Νοημοσύνη
και ειδικότερα από τα 'Εμπειρα Συστήματα (ΕΣ). Τα ΕΣ γενικά χρησιμοποιούνται
για τη διεκπεραίωση καθηκόντων που θα απαιτούσαν γνώσεις ειδικευμένων
εμπειρογνωμόνων. Σε γενικές γραμμές τα ΕΣ αποθηκεύουν την εξειδικευμένη γνώση
σε μεγάλες ΒΔ και χρησιμοποιούν μια μηχανή επαγωγών για να συνδυάσουν τα
γεγονότα και να παράγουν αποτελέσματα.

<p>Δεν πρέπει να ξεχνάμε ότι τα περιεχόμενα των ΒΔ είναι οι πληροφορίες που έχουμε
για ένα μοντέλο του εξωτερικού κόσμου, όπου κανένας νόμος δεν έχει απόλυτη ισχύ
και η εξαίρεση συχνά υπερτερεί του κανόνα. 'Ετσι το σύστημα πρέπει να καλύπτει
κάποιες minimum προδιαγραφές για την πολυπλοκότητα αναπαράστασης και την
αβεβαιότητα στην επεξεργασία.

<h2><a name=Texnologia>Η Τεχνολογία</a></h2>
<p>Σε κάθε ΕΣ διακρίνουμε δύο στοιχεία: τον Τρόπο Αναπαράστασης Γνώσης (ΤΑΓ),
δηλαδή τον μετασχηματισμό, τη συμβολοποίηση των πραγματικών πληροφοριών σε
εύληπτα από τη μηχανή δεδομένα; και τον Τρόπο Διαχείρισης, δηλαδή τον μηχανισμό
διάθεσης, αλλαγής και συναγωγής νέων πληροφοριών. 

<p>Σαν τρόπος αναπαράστασης της βασικής γνώσης χρησιμοποιείται μια παραλλαγή των
Πλαισίων που ονομάζουμε Πρότυπα και μοιάζουν σαν προτάσεις φυσικής γλώσσας. 
'Εχουν εντελώς ελεύθερο συντακτικό; ωστόσο ο Μηχανικός Γνώσης καλό είναι να μην
χρησιμοποιεί κρυπτική σημειολογία. Με τη λειτουργία του Ταιριάσματος Προτύπων
(ή προσπέλαση με βάση το περιεχόμενο) εισάγουμε ένα ιδεατό επίπεδο αφαίρεσης 
και αποκτούμε ευκολότερη προσπέλαση στα αποθηκευμένα γεγονότα. 

<p>Σαν τρόπος αναπαράστασης της σύνθετης γνώσης χρησιμοποιείται μια μορφή Κανόνων.
Οι Κανόνες είναι προτάσεις της μορφής ΕΑΝ &LT υπόθεση &GT ΤΟΤΕ &LT ενέργεια &GT, 
όπου η &LT υπόθεση &GT εκφράζει τις απαιτήσεις και τους
περιορισμούς για να εκτελεστεί ο κανόνας και η &LT ενέργεια &GT προφανώς 
περιγράφει τις μετατροπές πάνω στη ΒΔ. Γενικά οι Κανόνες έχουν το μειονέκτημα
της μη-ανακλησιμότητας αλλά σε αντιστάθμισμα είναι αρθρωτοί και απαιτούν ένα 
απλό ερμηνευτικό αλγόριθμο.

<p>Υπάρχουν δύο τύποι ερμηνευτικών αλγόριθμων; εδώ χρησιμοποιήθηκε η Εμπρός
Αλυσίδωση όπου, σε αντιπαράθεση με την Πίσω Αλυσίδωση, οι επαγωγές κινούνται 
από τα ισχύοντα δεδομένα προς το συμπέρασμα. Βασίζεται θεωρητικά στο
modus ponens. Η διαδικασία συλλογισμού μπορεί να μοντελαριστεί με τα
ΚΑΙ/'Η δέντρα. 

<p>Ο Κύκλος Λειτουργίας ενός ΕΣ έχει τρεις φάσεις: Ταίριασμα, Ενέργεια και Επίλυση
Σύγκρουσης. Αρχικά η Μηχανή Επαγωγών ταιριάζει το αριστερό μέρος κάθε κανόνα με
τα γεγονότα. Σύμφωνα με μια προσυμφωνημένη τακτική επιλέγεται ο κανόνας που θα
πυροδοτηθεί και τέλος με την εκτέλεσή του αλλάζει η κατάσταση του Περιβάλλοντος
Εργασίας γεγονός που πιθανόν θα επισύρει την επανάληχη του κύκλου.

<h2><a name=Systhma>Tο Σύστημα</a></h2>
<p>Το σύστημα που κατασκευάστηκε αποτελείται από: τη Βάση Γνώσης, μια αποθηκευτική 
δομή για τα δεδομένα του περιβάλλοντος; τη Μηχανή Επαγωγών (ΜΕ), που ελέγχει τον
κύκλο λειτουργίας; και το Σύστημα Προσαρμογής, που παρέχει στο χρήστη τις 
απαραίτητες εντολές για να εκτελέσει τις διάφορες διεργασίες και να ελέγξει το
όλο σύστημα.

<p>Οι Κανόνες έχουν επαυξημένες δυνατότητες. Στο τμήμα των υποθέσεων εκτός από 
τα Πρότυπα που πρέπει να υπάρχουν στο περιβάλλον, μπορούμε να ορίσουμε και άλλα
που πρέπει να απουσιάζουν καθώς και ένα γενικής φύσης κατηγόρημα με Μεταβλητές
Προτύπου που πρέπει να ισχύει. Στο τμήμα των ενεργειών καθορίζουμε ποια νέα 
πρότυπα θα προσθεθούν στο περιβάλλον και ποια θα αφαιρεθούν. Με ένα ειδικό
τελεστή μπορούμε να τοποθετήσουμε σαν τμήμα ενός Προτύπου μια έκφραση που όταν
εκτιμηθεί δίνει σαν αποτέλεσμα μια ή περισσότερες τιμές. 

<p>Η ΜΕ αρχίζει να λειτουργεί με μια ειδική εντολή του χρήστη και συνεχίζει όσο
διάστημα υπάρχει κάποιος κανόνας που τροποποιεί το Περιβάλλον. Στη φάση της
Επίλυσης Σύγκρουσης ο χρήστης μπορεί να επιλέξει κατά βούληση από τρεις
τεχνικές: πυροδότηση του αρχαιότερου κανόνα, με βάση προκαθορισμένες
προτεραιότητες, πυροδότηση του πιο πρόσφατα ενεργοποιημένου κανόνα και τέλος
πυροδότηση του δυσκολότερου κανόνα. 

<p>Μια σημαντική δυνατότητα της ΜΕ είναι η Αιτιολόγηση των Συμπερασμάτων του
συλλογισμού, όπου ο χρήστης μπορεί να δει τη ιστορία των επιμέρους συναγωγών
που συνέβαλαν στην ισχύ του τελικού συμπεράσματος. Ακόμη ενσωματώσαμε στα
γεγονότα και στους κανόνες τη δυνατότητα να ισχύουν μερικώς, με κάποιο
συντελεστή βεβαιότητας. 'Ετσι όταν συναχθεί το αποτέλεσμα μας δίνεται και μια
εκτίμηση για το πόσο πιθανό αυτό είναι.

<h2><a name=Ektim>Εκτιμήσεις και συμπεράσματα</a></h2>
<p>Οι Κανόνες χρησιμοποιήθηκαν σαν δομή ελέγχου και σαν γλώσσα ερωταποκρίσεων.
Συγκρινόμενοι με τη Σχεσιακή 'Aλγεβρα και το Σχεσιακό Λογισμό έχουν τουλάχιστον
την ίδια εκφραστικότητα, αλλά είναι πιο απλοί. Πιστεύουμε ότι υπερτερούν της
SQL και πλησιάζουν στη φιλοσοφία της QBE. Ακόμη παραπάνω είναι 
γλώσσα διαχείρισης. 'Ενα τέτοιο σύστημα μπορεί να ελέγχει για ακεραιότητα και
συνέπεια.

<p>Η περιορισμένη μορφή των κανόνων τους καθιστά ευανάγνωστους από τη μηχανή κι
επιτρέπει την εύκολη αιτιολόγηση. Το Περιβάλλον Εργασίας είναι το μοναδικό 
κανάλι αλληλεπίδρασης; γι αυτό  έχουμε αυξημένη αρθρωσιμότητα αλλά κακή
ορατότητα της ροής ελέγχου.

<p>Η τρέχουσα τάση για τις νέες ΒΔ απαιτεί τη διαχείριση τόσο ποσοτικών όσο και 
ποιοτικών δεδομένων. Οι κανόνες είναι ένα ισχυρό και εκφραστικό γλωσσικό
εργαλείο που υποστηρίζει τέτοιες δυνατότητες.

<p>
<center>
    <a href="Publs.htm">Λίστα δημοσιεύσεων</a> 
  </center>

</body>
</html>